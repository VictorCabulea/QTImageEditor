MenuBar

MenuBar-ul conține următoarele meniuri: File, View, Help. Prin intermediul acestuia, utilizatorii vor putea alege diverse opțiuni, vor putea personaliza interfața și vor avea acces la informații referitoare la modul în care aplicația funcționează. 

Meniul File

Meniul File cuprinde următoarele opțiuni: Open, Save și Exit. Opțiunea Open permite deschiderea unui fișier de tip imagine și încărcarea acestuia pe canvas. 
La apăsarea butonului Save, se va deschide o fereastră nouă care va permite salvarea imaginii în formatele PNG și JPG, la locația selectată. 

Meniul View

Meniul View cuprinde două opțiuni: Show/Hide Image Operations Menu și Show/Hide Painting Menu. Acestea vor permite utilizatorilor să personalizeze interfața grafică prin ascunderea sau  afișarea meniurilor destinate prelucrării imaginilor și celor pentru desenare.

Meniul Help

Meniul Help va conține informații referitoare la funcționalitățile oferite de aplicație, cât și despre modul corect în care utilizatorii ar trebui să utilizeze aplicația (această opțiune nu a fost încă implementată).

Alte componente ale interfeței

Butoanele Undo și Redo permit revenirea asupra modificărilor efectuate asupra imaginii. Inițial, ambele butoane vor fi dezactivate. 
Implementarea este realizată prin salvarea imaginilor atunci când sunt modificate într-o lista ‘previousImages’ și revenirea la acestea atunci când se apasă pe butonul Undo. Când butonul Redo este apăsat, se preia ultima imagine din lista ‘nextImages’ (dacă nu este goală). 
Listele vor avea cel mult 300 de obiecte, iar în cazul în care această limită este atinsă, se va elimina prima imagine din listă.

Prin intermediul unui obiect de tip QComboBox utilizatorul va putea alege diverse dimensiuni pentru filtrele care se vor aplica asupra imaginii. 

Cu cât valoarea aleasă va fi mai mare, cu atât masca aplicată imaginii va fi mai mare, astfel încât efectul filtrului va fi, de asemenea, mai puternic. 

Luminozitatea imaginii poate fi modificată utilizând un QSlider cu valori între -100 și 100, valoarea inițială fiind 0.

Cu ajutorul obiectului de tip QColorDialog se poate alege culoarea dorită pentru realizarea desenelor. 

Utilizatorul va putea apoi alege cu ce fel de instrument dorește să realizeze desenul, fiind disponibile următoarele opțiuni: 
- Pensula (Brush) 
- Spray 
- Creion (Pen) 
- Fill - umplerea imaginii cu o culoare
- Dreptunghi (Rectangle) 
- Cerc (Circle). 

De asemenea, se poate selecta și dimensiunea cu care se vor realiza desenele prin modificarea unui QSlider.

